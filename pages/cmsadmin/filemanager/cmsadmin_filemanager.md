---
title: Fájlkezelő
keywords: fájlkezelő
last_updated: July 3, 2016
sidebar: cmsadmin_sidebar
permalink: cmsadmin_filemanager.html
folder: cmsadmin
---

A fájlkezelőben található a tartalomkezelő rendszerbe feltöltött összes fájl. Ezeket használhatjuk tartalmak csatolmányaiként, szövegközi- és csatolt képekként, videókként, letöltésekként és galéria elemekként. Az itt módosított mappák/fájlok az adott tartalom alatt is módosulni fognak.

A fájlkezelőben végezhető műveletek:
* Új mappa: Új mappát hoz létre a kiválasztott mappán belül, vagy ha nincs, akkor a gyökérkönyvtárban.
* Fájlok feltöltése: Egy vagy több fájlt tölt fel a kiválasztott mappába, vagy ha nincs kiválasztott mappa, akkor a gyökérkönyvtárba. A fájlfeltöltő ablakban a „Tallózás” gombra kattintva választhatóak ki a fájlok. A feltöltés akkor fejeződik be, ha minden fájl feltöltődött. A feltöltés folyamata fájlonként látható.
* Új embed: Új beágyazott tartalmat hoz létre a kiválasztott mappában, vagy ha nincs kiválasztott mappa, akkor a gyökérkönyvtárban. A beágyazott tartalom videó (pl. YouTube). A beágyazott videó úgy viselkedik a galériákban, letöltésekben, bejegyzés képekben stb., ahogy egy képfájl. Ezáltal beágyazott videót is elhelyezhetünk bárhova, ahova kép beilleszthető.
* Fájl cseréje: A kijelölt fájlt cseréli le egy újonnan feltöltött fájllal. A fájl hivatkozásai nem változnak, csak a tartalma kerül lecserélésre. Ennek segítségével nem kell külön-külön módosítani minden tartalmat, ahol az érintett fájl be van szúrva vagy hivatkozva van.
* Frissítés: Újratölti a fájlkezelőben szereplő fájlok listáját és azok adatait.
* Átrendezés: A fájlok és mappák drag & drop-pal sorrendezhetőek vagy helyezhetőek át más mappába. A fájlok hivatkozásai ekkor sem változnak, tehát nem szükséges az érintett tartalmak aktualizálása.
* Törlés: A fájlok vagy mappák törlése. Mappák törlése esetén minden benne lévő almappa és fájl törlődni fog.
* Szerkesztés: A fájl adatainak szerkesztőablakát nyitja meg.


